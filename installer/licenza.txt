licenza d’uso del software winkhouseDBAgente.

L’utente è tenuto a leggere con attenzione il presente contratto di licenza. 
Qualora si intenda aderire alle “condizioni generali”, cliccare su “accetto”. 
L’utilizzo di winkhouseDBAgent comporta in ogni caso l’accettazione dei termini 
e delle condizioni del “contratto di licenza”. 
Qualora l’utente non desideri più essere vincolato ai termini del “contratto di licenza”, 
sarà tenuto ad interrompere l’utilizzo di winkhouseDBAgente e a disinstallarlo dal proprio elaboratore. 
Se l’utente non intenda accettare le presenti “condizioni generali”, non dovrà installare, 
né utilizzare winkhouseDBAgent e dovrà cliccare su "Annulla".

1. generale
Licenza a titolo gratuito per l’utilizzo di winkhouseDBAgente e della documentazione riguardante 
l’impiego dello stesso e la documentazione messa a disposizione sul sito web www.winkhouse.org.
Tutto quanto non espressamente incluso nel “contratto di licenza” deve considerarsi escluso ed i 
relativi diritti rimarranno di proprietà di Lavoratornovo Michele.
winkhouseDBAgente è di proprietà di Lavoratornovo Michele ed ogni e qualsivoglia diritto di proprietà 
intellettuale relativo allo stesso ed alla documentazione resta in capo a Lavoratornovo Michele,  
mentre esulano dall’oggetto del “contratto di licenza” tutti i diritti di proprietà intellettuale di 
terzi. 
La licenza concessa da Lavoratornovo Michele in forza delle presenti “condizioni generali” comprende altresì 
il diritto dell’utente di scaricare, installare e utilizzare eventuali aggiornamenti di winkhouseDBAgente
disponibili su www.winkhouse.org.

2. utilizzi permessi e restrizioni di winkhouseDBAgente
All’utente è concesso il diritto di scaricare, installare e utilizzare il winkhouseDBAgente sul proprio computer. 
winkhouseDBAgente potrà essere installato su una rete che ne consenta l’utilizzo da più elaboratori contemporaneamente.
E' fatto divieto di decompilare, estrarre il codice sorgente o disassemblare il winkhouseDBAgente o creare, dallo 
stesso o sulla base di alcuni suoi componenti, prodotti derivati salvo espressa autorizzazione concessa da
Lavoratornovo Michele. 
Non è consentito utilizzare il winkhouseDBAgente per fini illeciti o in contrasto con la presente licenza. 

3. diritti d’autore
l’utente si impegna a tutelare i diritti di Lavoratornovo Michele relativamente a winkhouseDBAgente e ad adempiere a tutte le 
richieste scritte formulate dalla stessa, nonché ad informare Lavoratornovo Michele, per iscritto, nel caso in cui venga a 
conoscenza di un utilizzo non consentito di winkhouseDBAgente o di violazioni dei diritti di proprietà intellettuale 
da parte di terzi.

4. trasmissione
non è consentito concedere in sub-licenza, cedere o in qualsiasi altro modo trasferire il winkhouseDBAgente, se non previa 
autorizzazione scritta di Lavoratornovo Michele.


5. esclusione di garanzie
Viene espressamente esclusa qualsiasi tipo di garanzia su questo prodotto. 
Il software e tutto il materiale allegato è rilasciato così com'é, senza garanzie di alcun tipo, esplicite o implicite. 
Tutti i rischi derivanti dal funzionamento, o dal mancato funzionamento del software sono a carico dell'Utente.

6. limitazione di responsabilità
In nessun caso l'autore di questo software potrà essere considerato responsabile per qualsiasi danno diretto od indiretto 
di qualsiasi tipo (inclusi, senza limitazioni, danni per perdita di profitti, di interruzione di servizi o di perdite di dati) 
derivanti dall'utilizzo o dall'impossibilità di utilizzo del prodotto.


